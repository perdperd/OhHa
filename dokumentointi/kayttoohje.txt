Ohjelma tulee ajaa komentoriviltä, sillä käyttöliittymä on täysin tekstipohjainen. Ääkkösiä tai muita erikoismerkkejä sisältävien
syötteiden syöttäminen ohjelmaan ei ole suotavaa. Kaikki ohjeessa myöhemmin mainitut komennot tulee kirjoittaa ohjelmaan ilman
lainausmerkkejä.


Aloittaessasi ohjelman päädyt alkuvalikkoon. Komento "pelaa" aloittaa uuden kahden pelaajan välisen pelin, "lapikay" aloittaa
uuden aiemmin pelatun pelin läpikäynnin ja "lopeta" lopettaa ohjelman.

Aloittaessasi uuden pelin ohjelma kysyy sinulta laudan pituutta, leveyttä ja tasoituskivien määrää. Laudan pituuden ja leveyden
tulee olla kokonaislukuja väliltä 2-19 ja tasoituskivien määrän tulee olla väliltä 0-9. Jos pelissä on tasoituskiviä, musta asettaa
ne laudalle pelin alussa, minkä jälkeen on valkean vuoro. Muussa tapauksessa pelin alkaessa on mustan vuoro.

Kivi laitetaan laudalle antamalla laillisen siirron koordinaatit muodossa kirjain-numero, esimerkiksi a3 tai b5. Jos siirto ei
ole laillinen tai syöte on väärää muotoa, mitään ei tapahdu. Komento "pass" passaa, "undo" ottaa edellisen siirron takaisin ja
"luovuta" luovuttaa pelin. Peli päättyy kahden passauksen jälkeen ja tämän jälkeen alkaa pisteytys.

Pisteytyksessä pelaajat joutuvat merkitsemään mahdolliset laudalla olevat kuolleet ryhmät. Tämä tehdään antamalla kuolleen ryhmän
jonkin kiven koordinaatti muodossa kirjain-numero, esimerkiksi b4. Tällöin ohjelma merkitsee kohdassa olevan kiven ja kaikki siihen
yhdistyneet kivet kuolleeksi. Jos annat jo kuolleeksi merkityn kiven koordinaatin, merkitään tämä kivi ja siihen yhdistyneet kivet
eläviksi. Komento "pisteyta" pisteyttää pelin sen jälkeen, kun kuolleet kivet on merkitty. Komento "peruuta" palaa takaisin peliin.

Pisteytyksen jälkeen tai toisen pelaajan luovutettua ohjelma ehdottaa sinulle pelin tallentamista. Komento "k" hyväksyy pelin
tallentamisen. Tämän jälkeen joudut antamaan tallennettavalle pelitiedostolle nimen. Ohjelma kysyy sinulta nimeä, kunnes annat
toimivan nimen.



Aloittaessasi läpikäynnin ohjelma kysyy sinulta ladattavan tiedoston nimeä. Nimen täytyy olla jonkin aiemmin tallennetun
pelitiedoston nimi. Annettuasi toimivan nimen siirrytään itse läpikäyntiin. Jos et haluakaan käydä jotain peliä läpi, komento
"peruuta" palaa takaisin alkuvalikkoon.

Läpikäynnissä komento "s" siirtyy seuraavaan siirtoon, "e" edelliseen siirtoon ja "lopeta" lopettaa läpikäynnin ja siirtyy
takaisin alkuvalikkoon. Tämän lisäksi voit siirtyä tiettyyn siirtoon antamalla joko siirron numeron tai siirron koordinaatit.
Koordinaattien tulee olla muodossa kirjain-numero, kuten aiemminkin. Ohjelma siirtyy tällöin siihen kohtaan, kun annettu siirto
ensimmäisen kerran pelattiin.