Pääpelilogiikan toteutuksesta vastaa Pelilauta-luokka. Se sisältää mielivaltaisen määrän Ryhmä-luokan olioita.
Ryhmä-luokka esittää laudalla sijaitsevaa kivistä muodostuvaa ryhmää. Pelilauta luo ryhmiä laudalle, lisäilee niille kiviä ja vapauksia,
poistaa ryhmiä laudalta, tutkii siirtojen laillisuudet ja laittaa siirtoja laudalle. Se hoitaa siis gon pelaamisen liittyvän logiikan.

Läpikäyntilauta, Pelitiedostonkäsittelijä ja Pisteyttäjä ovat kaikki Pelilautaa käyttäviä luokkia. Läpikäyntilauta hoitaa
tallennetun pelin läpikäymiseen vaadittavan logiikan, Pelitiedostonkäsittelijä hoitaa pelattujen pelin tallennuksen ja tallennettujen
pelien latauksen ja Pisteyttäjä hoitaa pelilaudan tilanteen pisteytyksen pelin loputtua. Lisäksi Läpikäyntilauta käyttää Pelitiedoston-
käsittelijää itsensä luomiseen.

Main aloittaa ohjelman luomalla Alkuvalikko-luokan olion. Alkuvalikko on yksinkertainen tekstipohjainen valikko. Alkuvalikko
luo käyttäjän syötteen mukaan joko Pelikäyttöliittymän tai Läpikäyntikäyttöliittymän. Pelikäyttöliittymä on tekstipohjainen
käyttöliittymä gon pelaamisen kahden pelaajan kesken ja läpikäyntikäyttöliittymä on tekstipohjainen käyttöliittymä tallennettujen
pelien läpikäymiseen jälkikäteen. Läpikäyntikäyttöliittymä käyttää Pelitiedostonkäsittelijää pelien lataamiseen ja Pelikäyttöliittymä
pelien tallentamiseen. Lisäksi Läpikäyntikäyttöliittymä sisältää Läpikäyntilaudan itse pelin läpikäymistä varten ja Pelikäyttöliittymä
sisältää Pelilaudan pelaamista varten. Lisäksi Pelikäyttöliittymä käyttää Pisteyttäjää pelin pisteytykseen.

Pelikäyttöliittymä ja Läpikäyntikäyttöliittymä ovat luokan Tekstikäyttöliittymä aliluokkia. Tekstikäyttöliittymä on runko
tekstipohjaiselle go-käyttöliittymälle ja sisältää syötteiden tarkistukseen ja laudan tulostamiseen liittyviä metodeja.

